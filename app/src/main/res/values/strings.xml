<resources>
    <string name="app_name">MyWiki</string>
    <string name="title">Welcome to My Wiki</string>
    <string name="but1">About Me</string>
    <string name="head">താരാപഥം</string>
    <string name="content">നക്ഷത്രങ്ങളും നക്ഷത്രാവശിഷ്ടങ്ങളും നക്ഷത്രാന്തരീയമാദ്ധ്യമവും തമോദ്രവ്യവും ചേര്‍ന്നുള്ള പിണ്ഡമേറിയതും ഗുരുത്വാകര്‍ഷണബന്ധിതവുമായ വ്യൂഹമാണ് താരാപഥം അഥവാ ഗാലക്‌സി. ക്ഷീരപഥത്തെ സൂചിപ്പിക്കാനുപയോഗിച്ചിരുന്ന പാലുപോലുള്ള എന്നര്‍ത്ഥം വരുന്ന ഗാലക്‌സിയാസ് എന്ന പദത്തില്‍ നിന്നാണ് ഗാലക്‌സി എന്ന ഇംഗ്ലീഷ് വാക്ക് ഉരുത്തിരിഞ്ഞത്. ഒരു കോടിയോളം നക്ഷത്രങ്ങള്‍ അടങ്ങുന്ന കുള്ളന്‍ ഗാലക്‌സികള്‍ തൊട്ട് ഒരു ലക്ഷം കോടി നക്ഷത്രങ്ങള്‍ അടങ്ങുന്ന അതിഭീമ ഗാലക്‌സികള്‍ വരെ പ്രപഞ്ചത്തില്‍ ഉണ്ട്. താരാപഥത്തിലെ നക്ഷത്രങ്ങളെല്ലാം അതിന്റെ പിണ്ഢകേന്ദ്രത്തെ ചുറ്റിസഞ്ചരിക്കുന്നു. സൂര്യനും അതിനെ കേന്ദ്രമാക്കി സഞ്ചരിക്കുന്ന ഭൂമിയുള്‍പ്പെടെയുള്ള മറ്റ് വസ്തുക്കളും അടങ്ങിയ സൗരയൂഥം ക്ഷീരപഥം താരാപഥത്തിലാണ് സ്ഥിതി ചെയ്യുന്നത്.
സ്പഷ്ടമാകുന്ന രൂപമനുസരിച്ച് താരാപഥങ്ങളെ ക്രമീകരിച്ചിരിക്കുന്നു. ദീര്‍ഘവൃത്താകാര താരാപഥങ്ങള്‍, സര്‍പ്പിള താരാപഥങ്ങള്‍ എന്നിവയാണ് സാധാരണ കാണുന്ന രൂപങ്ങള്‍. വിചിത്രമോ അസാധാരണമോ ആയ രൂപമുള്ള താരാപഥങ്ങള്‍ പെക്യൂലിയര്‍ ഗാലക്‌സികള്‍ എന്നറിയപ്പെടുന്നു. മറ്റ് താരാപഥങ്ങളില്‍ നിന്നുള്ള ഗുരുത്വാകര്‍ഷണം മൂലമാണ് ഇവയുടെ ആകൃതിയില്‍ മാറ്റങ്ങള്‍ വരുന്നത്. താരാപഥങ്ങള്‍ കൂടിച്ചേരുന്നതിന് വരെ ഇടയാക്കുന്ന ഇത്തരം പ്രവര്‍ത്തനങ്ങള്‍ നക്ഷത്രരൂപവത്കരണത്തിന്റെ നിരക്ക് വര്‍ദ്ധിപ്പിക്കാനും സ്റ്റാര്‍ബസ്റ്റ് ഗാലക്‌സി എന്നയിനം താരാപഥങ്ങളുടെ രൂപവത്കരണത്തിനും കാരണമാകുന്നു. കൃത്യമായ ഘടന കല്‍പ്പിക്കാനാവാത്ത ചെറിയ താരാപഥങ്ങളെ അനിയത താരാപഥങ്ങള്‍ എന്നുവിളിക്കുന്നു.
പതിനായിരം കോടിയിലേറെ താരാപഥങ്ങള്‍ ദൃശ്യപ്രപഞ്ചത്തില്‍ ഉള്ളതായി കണക്കാക്കുന്നു. മിക്ക താരാപഥങ്ങളുടേയും വ്യാസം ആയിരം പാര്‍സെകിനും ഇടയിലാണ്. ഗാലക്‌സികള്‍ തമ്മില്‍ മെഗാപാര്‍സെക്കുകള്‍ ദൂരമുണ്ടായിരിക്കും. താരാപഥങ്ങള്‍ക്കിടയിലുള്ള സ്ഥലം സാന്ദ്രത തീരെക്കുറഞ്ഞ (ഒരു ക്യൂബിക് മീറ്ററില്‍ ഒരു അണുവിലും കുറവ്) വാതകം നിറഞ്ഞതാണ്. താരാപഥങ്ങള്‍ ചേര്‍ന്ന് ക്ലസ്റ്ററുകളും ഇവ കൂടിച്ചേര്‍ന്ന് സൂപ്പര്‍ ക്ലസ്റ്ററുകളും ഷീറ്റുകളും ഫിലമെന്റുകളും നിര്‍മിക്കുന്നു. ഫിലമെന്റുകള്‍ക്കിടയിലുള്ള താരാപഥങ്ങള്‍ തീരെയില്ലാത്ത സ്ഥലങ്ങള്‍ ശൂന്യതകള്‍ എന്നറിയപ്പെടുന്നു.
    </string>

</resources>
